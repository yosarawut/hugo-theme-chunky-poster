+++
authors = [
    "admin",
]
title = "A Whole New Mind ทักษะด้านไหน “ชนะ” ในโลกอนาคต"
date = "2020-09-27"
description = "ในโลกสมัยใหม่ที่หุ่นยนต์เข้ามาทำงานแทนคนได้แทบทุกด้าน คุณจะแน่ใจได้ยังไงว่าตัวเองจะไม่ถูกทิ้งไว้ข้างหลัง? ทักษะของคุณกำลังล้าสมัยหรือไม่? ทักษะอะไรจะเป็นที่ต้องการในอนาคต? บริษัทสมัยใหม่อย่าง Google และ Facebook อยากจ้างคนแบบไหน? ในโลกที่มีวิธีทำงานแบบใหม่ (Deep Work) คุณจะปรับตัวเข้ากับมันอย่างไร?"
tags = [   
    "mindset", 
    "psychology",  
    "trend", 
]
categories = [
    "สรุปหนังสือ",
    
]
series = ["Look Forward"]
aliases = [""]
images = [
    "a-whole-new-mind.jpg",
]
+++
ในโลกสมัยใหม่ที่หุ่นยนต์เข้ามาทำงานแทนคนได้แทบทุกด้าน คุณจะแน่ใจได้ยังไงว่าตัวเองจะไม่ถูกทิ้งไว้ข้างหลัง? ทักษะของคุณกำลังล้าสมัยหรือไม่? ทักษะอะไรจะเป็นที่ต้องการในอนาคต? บริษัทสมัยใหม่อย่าง  [Google](https://stackedit.io/[https://bingobook.co/book-summary/how-google-works](https://bingobook.co/book-summary/how-google-works))  และ  [Facebook](https://stackedit.io/[https://bingobook.co/book-summary/think-like-zuck/](https://bingobook.co/book-summary/think-like-zuck/))  อยากจ้างคนแบบไหน? ในโลกที่มีวิธีทำงานแบบใหม่ ([Deep Work](https://stackedit.io/[https://bingobook.co/book-summary/deep-work](https://bingobook.co/book-summary/deep-work))) คุณจะปรับตัวเข้ากับมันอย่างไร?

หนังสือ  **A Whole New Mind**  เล่มนี้มีคำตอบครับ
<!--more-->
หนังสือเล่มนี้เขียนโดยคุณแดเนียล พิ้งค์ จะมาเล่าให้คุณรู้ว่าควรฝึกฝนทักษะอะไร เรียนคณะไหน และต้องปรับตัวอย่างไร ทักษะที่สำคัญในอนาคตกำลังจะเปลี่ยนไป … หลักคิด “ไม่เป็นหมอก็วิศวะ” จะยังใช้ได้จริงในอนาคตข้างหน้าอยู่หรือเปล่า?

เรามาดูกันครับ

## **เมื่อโลกเปลี่ยนข้าง กลายมาอยู่ในมือคนสมองซีกขวา**


{{< figure src="../../images/brain.jpg" >}}

สมองซีกซ้ายถนัดตัวเลข สมองซีกขวาถนัดศิลปะ

คุณคงเคยได้ยินมาบ้างแหละครับ สมองคนเราแบ่งการทำงานเป็นสองส่วน: ซีกซ้ายกับซีกขวา

สมองซีกซ้ายถนัดตัวเลข ตรรกะ การวิเคราะห์ต่างๆ ส่วนสมองซีกขวาถนัดความคิดสร้างสรรค์ ศิลปะ การตีความ การเข้าใจผู้คน และการสื่อสาร

ถ้าเราได้ยินคำพูดสักประโยค สมองซีกซ้ายจะเป็นตัวเรียบเรียงคำ และเข้าใจคำพูดตามตัวอักษร (ควายคือสัตว์ชนิดหนึ่ง) ส่วนสมองซีกขวาจะ “ตีความ” คำพูดนั้นเป็นความหมายที่แอบแฝงอยู่ (ควายอาจหมายถึงคนก็ได้)

ถ้ามีคนจี้ปืนใส่หัวคุณ สมองซีกซ้ายจะเตือน  **“อันตราย!”**  เพราะสมองซีกซ้ายใช้เหตุผลจากที่คุณเคยรู้มาว่า “ปืนนี่มันอันตรายนะ ยิงเข้าหัวแล้วสมองกระจุยได้” ส่วนสมองซีกขวาจะเตือน  **“อันตราย!”**  เหมือนกัน แต่สมองซีกขวาไม่รู้หรอกครับว่าปืนมันอันตรายยังไง สมองซีกขวารู้แค่ว่า “โจรคนนี้หน้าตามันโหดเหี้ยมจริงๆ แถมยังทำหน้าบึ้งตึง คงต้องเป็นคนเลวแน่”

ย้อนกลับไปแค่ 20-30 ปีก่อน โลกของเราถูกกำหนดโดยคนที่ถนัดใช้สมองซีกซ้ายมาตลอด เราจะยกย่องคนที่มีทักษะ “คิด วิเคราะห์ แยกแยะ” เพราะคนแบบนี้คิดเลขเก่ง ตัดสินใจได้เหมือนเครื่องจักร พวกเขาสามารถมานั่งปรับตัวเลขต่างๆ ในการออกแบบสินค้า ผลิต หรือจัดจำหน่าย ให้ “เหมาะสม” และมีประสิทธิภาพที่สุด



{{< figure src="https://d20vvx1que2zyx.cloudfront.net/wp-content/uploads/2016/06/12190243/doctors-korean-drama.jpg" >}}

หมอเป็นอาชีพสมองซีกซ้ายที่นิยม

โรงเรียนก็วัดค่านักเรียนจากความสามารถด้านเหตุผลและตัวเลข เช่น การแก้โจทย์ที่ “ถูกต้อง” ได้ในเวลาที่กำหนด เราถูกปลูกฝังกันว่าคนเก่งต้องเรียนสายวิทย์ การเงิน แพทย์ นักวิทยาศาสตร์ หรือวิศวะ ถ้าใครไปเรียนวิชาสายศิลป์อย่างนิเทศน์ ศิลปะ ภาษา ดนตรี จะถูกมองว่าเป็นเด็กอ่อน หัวไม่ดี

แต่อีกไม่ถึง 10 ปี ทักษะสมองข้างซ้ายจะเป็นที่ต้องการน้อยลงเรื่อยๆ  **โลกสมัยใหม่จะต้องการทักษะสมองข้างขวาที่สามารถ “มองเห็นภาพรวม” มากขึ้น คนที่มีความคิดสร้างสรรค์และสื่อสารได้เก่งกาจจะก้าวขึ้นมาเป็นผู้กำหนดทิศทางของโลกแทน**

## **โลกสมัยใหม่ไม่ต้องรู้เยอะ แต่ต้องคิดเป็น**

นึกภาพสัก 20 ปีก่อนสิครับ

สิ่งที่โลกสมัยก่อนขาดแคลนคือ “ความรู้” ถ้าคุณจะประสบความสำเร็จในโลกยุคเก่า คุณต้องเรียนจบสูงๆ มหาวิทยาลัยดังๆ เพื่อที่คุณจะได้รู้วิธีผลิตสิ่งของที่ดีที่สุด วิธีวิเคราะห์หุ้นที่ดีที่สุด หรือกระทั่งวิธีบริหารธุรกิจที่ “ดีที่สุด” ดังคำพูดที่ว่า “ผมรู้ ผมเรียนมา”

แต่สมัยนี้? อยากรู้อะไรก็มีในกูเกิล มันกลายเป็นว่า “ไม่ต้องเรียนมาก็รู้ได้”

จากเดิมที่คนเรียนหนังสือน้อย กลายเป็นว่าคนจบมหาวิทยาลัยเกลื่อนตลาด (ยินดีต้อนรับสู่โลกยุคใหม่ที่คนจบปริญญาโทตกงาน  [The End of Jobs](https://bingobook.co/book-summary/the-end-of-jobs/) หลายคนยังเชื่ออยู่ว่า “ในเมื่อปริญญาตรีเกลื่อน เราก็ต้องจบปริญญาโท” หรือไม่ก็ “ในเมื่อปริญญาโทเกลื่อน เราก็ต้องจบปริญญาเอก” หรือไม่ก็ “ในเมื่อปริญญาเอกเกลื่อน เราก็ต้องมีปริญญาเอกเผื่อไว้สัก 3 ใบ”


{{< figure src="../../images/jackma.jpg" >}}

ความรู้มีค่าน้อยลงเรื่อยๆ

หารู้ไม่ว่าจะปริญญาเอกสัก 10 ใบก็ไม่ได้ช่วยอะไรคุณนัก เพราะปัญหาไม่ใช่คุณรู้น้อยไป … แต่**ความรู้มันมีค่าน้อยลงเรื่อยๆ ต่างหาก**  ด้วยเหตุผล 3 ข้อดังนี้

-   **ผลิตจนล้น** โลกเราได้ผลิตข้อมูลข่าวสาร สินค้า และทุกสิ่งอย่างจนมากเกินจะบริโภคหมดแล้ว ผู้บริโภคไม่ได้ต้องการ “ของถูกและเยอะ” อีกต่อไป สินค้าและบริการใหม่ๆ จำเป็นต้อง “สร้างจุดขาย” เพื่อดึงดูดผู้บริโภค ซึ่งเป็นทักษะการทำงานของสมองซีกขวา (สรุปหนังสือ  [The Tipping Point](https://stackedit.io/[https://bingobook.co/book-summary/the-tipping-point/](https://bingobook.co/book-summary/the-tipping-point/))  มีวิธีสร้างจุดขายให้สินค้าของคุณดังเป็นกระแส)

-   **โลกเชื่อมถึงกัน** อินเทอร์เน็ตทำให้คนเราทำงานข้ามโลกได้ง่าย ทักษะที่สอนกันง่ายๆ อย่าง “ความรู้ในห้องเรียน” จึงย้ายไปประเทศที่ค่าแรงถูกอย่างจีนและอินเดีย

-   **หุ่นยนต์ทำงานแทนคน** หุ่นยนต์สามารถคิดเลข คำนวณสูตรต่างๆ ทำบัญชี ทำการตลาด วางแผนการเงินเบื้องต้น ผลิตสิ่งของในโรงงาน จัดระเบียบโกดัง ส่งสินค้า และควบคุมงานทุกระดับที่มี “สูตรในการทำงาน” สิ่งเหล่านี้เป็นงานของสมองซีกซ้าย ซึ่งกำลังจะหายไปเพราะคุณไม่มีทางทำงานพวกนี้ได้เหนือเครื่องจักร “ในยุคที่เครื่องจักรทำงานแทนคน คนที่คิดเหมือนเครื่องจักรจะอดตาย”

โลกของเรากำลังเปลี่ยนจาก “ยุคที่คน**มีความรู้**ได้เปรียบ” มาเป็น “ยุคที่คน**ประยุกต์ใช้ความรู้**ได้เปรียบ” มันคือความสามารถในการนำไอเดียต่างๆ ที่ดูไม่เห็นจะเกี่ยวกัน มาผสานให้เกิดนวัตกรรม และการเข้าใจว่าผู้อื่นคิดหรือรู้สึกอย่างไร

พูดง่ายๆ ก็คือ 2 คำ **“ความคิดสร้างสรรค์” ([Originals](https://stackedit.io/[https://bingobook.co/book-summary/originals/](https://bingobook.co/book-summary/originals/)))** กับ **“การเข้าใจผู้อื่น” ([How to Win Friends and Influence People](https://stackedit.io/[https://bingobook.co/book-summary/how-to-win-friends-and-influence-people/](https://bingobook.co/book-summary/how-to-win-friends-and-influence-people/)))** นั่นเอง

ทักษะที่จะมีคุณค่าในอนาคตคือทักษะในงานที่ “ไม่มีสูตรสำเร็จตายตัว” ซึ่งเป็นของสมองซีกขวา โลกกำลังหมุนเข้าสู่ยุคของคนที่เคยถูกมองว่าเป็นเด็กเรียนอ่อนเมื่อ 20 ปีก่อน และถึงเวลาที่คนสมองซีกซ้ายจะหันมาพัฒนาทักษะอีกด้านที่ตัวเองขาดไป ซึ่งหนังสือได้แบ่งทักษะเหล่านี้เป็น 6 ด้าน คือ

-   การออกแบบ (Design)

-   การเล่าเรื่อง (Story)

-   การผสมผสานสิ่งที่ไม่น่าจะเกี่ยวกัน (Symphony)

-   การเข้าใจคนอื่น (Empathy)

-   การเล่นสนุก (Play)

-   ความหมายในชีวิต (Meaning)

## **การออกแบบ (Design): พื้นฐานสำคัญในธุรกิจสมัยใหม่**

![หนังสือ A Whole New Mind ](https://www.caseformula.com/media/catalog/product/cache/iphone-xr-case-d_1-image-1000x1000/12756686-supreme-x-louis-vuitton-black-shaking-design-iphone-xr-design_mask_1.jpg)

ดีไซน์ที่ดีทำให้คนยอมจ่ายเงินแพง

ไม่ว่าจะเป็นโทรศัพท์มือถือ แอพ รถยนต์ ของเล่น เสื้อผ้า ชุดชั้นใน หนังสือ ช้อนส้อม หรือกระทั่งเค้กกล้วยหอม สิ่งรอบตัวเราล้วนถูกดีไซน์มาอย่างตั้งใจ

ในเมื่อสินค้าต่างๆ ถูกผลิตออกมาล้นโลกไปหมด ดีไซน์จึงเป็นสิ่งสำคัญที่สร้างความแตกต่างให้สินค้า/บริการ นี่เป็นเหตุผลที่ทุกคนโหยหางานดีไซน์เจ๋งๆ และดีไซเนอร์เก่งๆ เป็นที่ต้องการของธุรกิจต่างๆ

แล้ว “ดีไซน์ที่ดี” เกิดจากอะไร? ดีไซน์ที่ดีต้องมีทั้ง “การใช้งาน” และ “อารมณ์แฝง” ครับ

-   **การใช้งาน** คือการที่สิ่งนั้นทำหน้าที่ของมันได้ดี เก้าอี้ก็ต้องนั่งสบาย ร่มก็ต้องกันฝนได้ เป็นต้น

-   **อารมณ์แฝง** คือความรู้สึกดีๆ ที่แฝงมาอย่างแยบยล เก้าอี้อาจมองแล้วรู้สึกถึงสไตล์วินเทจ ร่มอาจมีลายน่ารักๆ ที่ชวนยิ้ม สิ่งเหล่านี้คืออารมณ์ความรู้สึกที่เสริมขึ้นมาจากการใช้งาน

บริษัทที่ใหญ่ที่สุดในโลกอย่าง Apple ของ[สตีฟ จอบส์](https://stackedit.io/[https://bingobook.co/self-help/steve-jobs](https://bingobook.co/self-help/steve-jobs))  ประสบความสำเร็จขึ้นมาได้แทบจะเพราะดีไซน์ที่ดีล้วนๆ ลองนึกถึงไอโฟนก็ได้ครับ ถ้าวัดกันที่สเป็กเครื่อง ไอโฟนแทบไม่ได้ดีไปกว่าสมาร์ทโฟนยี่ห้ออื่น แต่ด้วยดีไซน์ที่ดีกว่า (ทั้งตัวเครื่องและโปรแกรมข้างใน) คนจึงยอมจ่ายแพง

เทรนด์นี้แสดงว่าดีไซน์ได้กลายเป็นส่วนสำคัญของทุกธุรกิจ แค่ “ของดีและถูก” นั้นไม่เพียงพออีกแล้วที่จะดึงดูดลูกค้า ผู้คนต้องการดีไซน์ที่ดีด้วย

ในอนาคต นักออกแบบเก่งๆ จะได้เงินเดือนสูงมาก และเจ้าของธุรกิจที่เข้าใจเรื่องการออกแบบจะประสบความสำเร็จยิ่งกว่าใคร

## **การเล่าเรื่อง (Story): พูดยังไงให้คนสนใจและทำตามคุณ**

{{< figure src="../../images/steve.jpg" >}}

คนที่เล่าเรื่องเก่งจะได้รับการยอมรับ

หลายคนเรียนจบมาสูง เวลาพูดกับใครจึงพยายามแสดงความรู้ให้มากที่สุด วิธีพูดแบบนี้เป็นที่นิยมในสมัยก่อน เพราะคนสมัยก่อนขาดแคลนความรู้ ยิ่งคุณมีความรู้คนก็ยิ่งนับถือ เราจะเห็นได้ว่าคนอายุมากมักให้ความสำคัญกับการเรียนจบ “ด็อกเตอร์” และยิ่งพูดไม่รู้เรื่องก็ยิ่งดี

แต่ในสมัยนี้ ความรู้ที่คุณร่ำเรียนมานั้นมีอยู่ทั่วไปในอินเทอร์เน็ต ทักษะสำคัญจึงไม่ได้อยู่ที่การรู้มากอีกต่อไป มันอยู่ที่การนำความรู้มาโยงเป็น “เรื่องเล่า” ที่ดึงดูดความสนใจของผู้คน (คุณก็สามารถดึงดูดคนด้วย  [Influence](https://stackedit.io/[https://bingobook.co/book-summary/influence/](https://bingobook.co/book-summary/influence/)))

คนเราวิวัฒนาการมาให้เข้าใจสิ่งต่างๆ เป็นเรื่องเล่า เรามองชีวิตตัวเองเป็นเรื่องราว (เริ่มที่จุดจุดหนึ่ง แล้วเดินทางไปสู่จุดหมายสักแห่ง) เราจดจำข้อเท็จจริงโดดๆ ไม่ได้ แต่จำได้ถ้ามันเป็นส่วนหนึ่งของเรื่องเล่า (หนึ่งในเทคนิคของ  [Made to Stick](https://stackedit.io/[https://bingobook.co/book-summary/made-to-stick/](https://bingobook.co/book-summary/made-to-stick/))) คุณจะเป็นที่รักของผู้อื่นเมื่อคุณเล่าเรื่องเก่ง (เป็นที่รักของผู้อื่นใน  [How to Win Friends and Influence People](https://stackedit.io/[https://bingobook.co/book-summary/how-to-win-friends-and-influence-people/](https://bingobook.co/book-summary/how-to-win-friends-and-influence-people/)))

ในประเทศอเมริกา โรงเรียนแพทย์ดังๆ ได้เริ่มใส่คอร์สสายสังคมเข้าไปในหลักสูตรแล้ว เพราะหมอที่จะรักษาได้ดีก็ต้องเล่าเรื่องได้ ทั้งการเล่าเรื่องให้คนไข้เข้าใจอาการป่วย และการเข้าใจเรื่องที่คนไข้เล่าเพื่อวินิจฉัยได้ถูกต้อง

ในบางธุรกิจอย่างการโฆษณาหรือการให้คำปรึกษา การเล่าเรื่องสามารถตัดสินได้เลยว่าบริษัทนั้นจะประสบความสำเร็จหรือหายนะ นอกจากนี้ ต่อให้คุณเป็นคนธรรมดาที่อยากขายสินค้าหรือบริการ “เรื่องเล่า” หรือ Story ที่ดีจะช่วยให้คุณโดดเด่นจากคนอื่นในตลาดที่ดูเหมือนๆ กันไปหมดได้

องค์กรใหญ่ๆ สมัยใหม่เองก็เริ่มเล่า “เรื่องราวขององค์กร” ที่ไม่ใช่ประวัติอันน่าเบื่อ (ก่อตั้งปี 19xx มีวิสัยทัศน์ xxx มีภารกิจ xxx และมุ่งมั่นจะทำ xxx ให้ดีที่สุด) บริษัทเหล่านี้รวบรวมเรื่องราวของพนักงานแต่ละคนมานำเสนอให้ลูกค้าได้รับรู้ ซึ่งทำให้ลูกค้ามองบริษัทเป็น “มนุษย์ร่วมโลก” ที่มีทั้งหัวเราะและร้องไห้ และมีอารมณ์ร่วมกับลูกค้า

การเล่าเรื่องจึงเป็นทักษะที่สำคัญมากในโลกยุคอีก 10 ปีข้างหน้า แค่บอก “ข้อเท็จจริง” เหมือนครูสอนหนังสือนั้นไม่พออีกต่อไปแล้ว คุณต้องเล่าเรื่องเป็นด้วย

## **การเชื่อมโยง (Symphony): ผสมผสานสิ่งที่ไม่น่าจะเกี่ยวกัน**

{{< figure src="../../images/seattle-symphony.jpg" >}}

สมัยก่อนโลกเปลี่ยนช้า คุณแค่จดจำวิธีงานแล้วแค่ทำตามก็พอ เหมือนที่มหาวิทยาลัยจับเรามานั่งเรียน 4 ปีแล้วก็เอาความรู้นั้นแหละใช้ไปได้เลย 40 ปีจนเกษียณ

แต่ทุกวันนี้ไม่ใช่แบบนั้นแล้ว เทคโนโลยีเปลี่ยนไปเร็วมากจนคนอายุ 20 บางคนยังสงสัยเลยว่าตัวเองตกยุคไปแล้วหรือยัง ในขณะที่ความรู้แทบทุกสาขามีอยู่ในโลกออนไลน์เต็มไปหมด เราจึงไม่จำเป็นต้องมานั่งจำสิ่งต่างๆ อีกต่อไปแล้ว อยากรู้ค่อยกูเกิลเอาก็ได้

**ทักษะที่สำคัญทุกวันนี้ไม่ใช่การท่องจำข้อมูลอีกต่อไป แต่เป็นการเชื่อมโยงข้อมูลต่างๆ** แล้วนำสิ่งเหล่านี้มาสร้างเป็นไอเดียใหม่ที่ดีกว่าเดิม สตาร์บัคส์เองก็เป็นร้านกาแฟที่เกิดจากคนอเมริกันไปเที่ยวอิตาลี แล้วได้แรงบันดาลใจจากกาแฟอิตาลี เขาจึงหยิบไอเดียมาเปิดร้านกาแฟที่อเมริกา แต่ก็ไม่ได้ก๊อปปี้ 100% โดยเขาปรับให้เข้ากับคนอเมริกัน จนประสบความสำเร็จเป็นบริษัทมูลค่า 3 ล้านล้านบาทในปัจจุบัน

สินค้าในปัจจุบันกลายเป็นของ “เก่า” ได้อย่างรวดเร็ว นวัตกรรมเมื่อวานก็คือของล้าสมัยในวันพรุ่งนี้ ทุกบริษัทจึงต้องคิดไอเดียใหม่ๆ อยู่ตลอดเวลา และคนที่เชื่อมโยงสิ่งต่างๆ มาสร้างไอเดียใหม่ได้คือคนที่จะเป็นที่ต้องการ

งานวิจัยพบว่าเศรษฐีที่สร้างตัวขึ้นมาเองมีแนวโน้มจะมองเห็นภาพกว้างได้ดีกว่าคนอื่น มันคือการมองเห็นความสัมพันธ์และเชื่อมโยงจุดต่างๆ เข้าด้วยกัน แทนที่จะเห็นแค่รายละเอียดยิบย่อยแยกกัน

## **การเข้าใจคนอื่น (Empathy): ทักษะสำคัญที่หุ่นยนต์ทำแทนไม่ได้**

![Image result for japanese robot female cute](https://thumbor.forbes.com/thumbor/960x0/https%3A%2F%2Fspecials-images.forbesimg.com%2Fdam%2Fimageserve%2F79aa043923794754bc40c5f34fba80b5%2F960x0.jpg%3Ffit%3Dscale)

งานโรงงานกับงานวิเคราะห์ข้อมูลสามารถใช้หุ่นยนต์ทำแทนได้หมด

แล้วงานอะไรที่หุ่นยนต์ไม่มีทางทำแทนได้? มันคืองานที่ไม่มีสูตรสำเร็จตายตัว คนเราต้องเข้าใจหลักคิดก่อนแล้วดัดแปลงตามสถานการณ์ งานพวกนี้มักเกี่ยวกับคนและการอ่านใจคนอื่น

ทนายอาจให้คอมพิวเตอร์ช่วยหาข้อมูลหรือร่างหนังสือสัญญาได้ แต่งานสำคัญอย่างการทำความเข้าใจลูกค้านั้นก็ยังต้องให้ทนายที่เป็นคนจริงๆ ทำ

หมออาจให้คอมพิวเตอร์ช่วยตรวจโรคได้ (ในปัจจุบันคอมพิวเตอร์ตรวจโรคบางโรคได้แม่นยำกว่าหมอมือหนึ่งเสียอีก) แต่ท้ายที่สุดคนไข้ก็ยังอยากได้คนเป็นๆ มาคุยด้วย หมอที่เข้าใจความรู้สึกของคนไข้จะเป็นที่ต้องการกว่าหมอที่แค่ตรวจและสั่งยาไม่ต่างจากเครื่องจักร (หรือเครื่องจักรอาจทำได้ดีกว่าก็ได้)

ข้อดีคือ ทักษะการอ่านใจและเข้าใจคนอื่นนั้นสอนกันได้ หน่วยงาน FBI และ CIA ของอเมริกาจะสอนเจ้าหน้าที่ทุกคนให้อ่านสีหน้าและอ่านใจคนอื่น มหาวิทยาลัยบางแห่งอย่างสแตนฟอร์ดก็มีคลาสสอนเช่นกัน

การเข้าใจคนอ่านยังช่วยสนับสนุนทักษะอื่นๆ ทั้ง Design (การออกแบบ) และ Story (การเล่าเรื่อง) เพราะคุณจะมองโลกจากมุมมองคนอื่นและทำให้คนอื่นชื่นชอบได้ง่ายขึ้น

## **การเล่นสนุก (Play): อย่าจริงจังเกินไป**

คุณอ่านไม่ผิดหรอกครับ การใช้เวลาเที่ยวเล่นไร้สาระบ้างจะช่วยให้คุณประสบความสำเร็จมากขึ้น!

ทำไม? เพราะการเล่นจะเปิดมุมมองใหม่ๆ ให้คุณคิดนอกกรอบได้ (และทำให้มีความสุขด้วย) คนที่เอาจริงเอาจังตลอดเวลาจะติดอยู่ในกรอบแคบๆ ไม่พบเจอสิ่งใหม่ กลายเป็นว่าคิดไอเดียได้น้อยกว่าคนที่แบ่งเวลามาผ่อนคลายบ้าง

![](https://bingobook.co/wp-content/uploads/2019/05/Screen-Shot-2019-05-02-at-7.54.38-PM.png)

การเล่นจะช่วยพัฒนาตัวคุณในด้านต่างๆ

งานวิจัยชี้ว่าเกม RPG (เกมที่เราควบคุมตัวละครออกผจญภัยในโลกเสมือน) ช่วยฝึกให้เราเข้าใจคนอื่นมากขึ้น กลายเป็นคนมีอารมณ์ขัน รู้จักตบมุก หงุดหงิดน้อยลง และสื่อสารกับคนอื่นได้ดีขึ้น นอกจากนี้ บางครั้งการได้เล่นเกมระหว่างทำงานยังช่วยให้งานดีขึ้นอย่างน่าทึ่ง

## **ความหมายในชีวิต (Meaning): คุณมีชีวิตไปทำไม**

![](https://stackedit.io/[https://scontent-fbkk5-7.us-fbcdn.net/v1/t.1-48/1426l78O9684I4108ZPH0J4S8_842023153_K1DlXQOI5DHP/dskvvc.qpjhg.xmwo/w/data/966/966674-img.ruic4t.2p.jpg)

คนที่มอบความหมายในชีวิตให้ผู้อื่น จะได้รับการยอมรับนับถือ

คนเราเกิดมามีสัญชาตญาณเอาตัวรอด ก่อนอื่นท้องต้องอิ่ม มีที่ซุกหัวนอน มีสุขภาพแข็งแรง และมีครอบครัวที่อบอุ่น แต่เมื่อคนเรามีทุกสิ่งแล้ว เราจะแสวงหา “ความหมายในชีวิต”

นั่นเป็นเหตุผลที่…

-   [เศรษฐีระดับโลกหลายคนหันมาบริจาคเงิน](https://stackedit.io/[https://www.posttoday.com/ent/news/90282](https://www.posttoday.com/ent/news/90282))  เพราะพวกเขาไม่รู้จะรวยมากขึ้นอีกทำไม

-   คนที่มีกินมีใช้และไม่มีเป้าหมายในชีวิต มักสนใจสังคม ปัญหายากจน สิ่งแวดล้อมมากขึ้น

-   หลายคนหลังเกษียณแล้วหันไปเข้าวัดฟังธรรมทั้งที่เมื่อก่อนไม่สนใจ

ในยุคปัจจุบัน คนเรามีสิ่งที่จำเป็นต่อการอยู่รอดมากขึ้นเรื่อยๆ แต่คนรุ่นใหม่ที่มีพร้อมทุกอย่างกลับไม่มีความสุข หลายคนมาทำงานให้เสร็จๆ แล้วก็กลับบ้าน ใช้ชีวิตให้ผ่านๆ ไป นั่นเพราะพวกเขาขาด “ความหมายในชีวิต”

คนที่มีความหมายในชีวิตจะมีความสุขมากกว่าและอายุยืนยาวกว่า ดังนั้นไม่ว่าคุณจะเป็นใครหรือทำงานอะไร คุณควรหาความหมายของชีวิตให้เจอ

ในทางกลับกัน ถ้าคุณมอบความหมายในชีวิตให้ผู้อื่นได้ คุณก็จะกลายเป็นคนสำคัญที่คนอื่นให้การ[ยอมรับนับถือ](https://stackedit.io/[https://bingobook.co/book-summary/how-to-win-friends-and-influence-people/](https://bingobook.co/book-summary/how-to-win-friends-and-influence-people/))

## **สรุปส่งท้ายก่อนวางหนังสือ** **A Whole New Mind**

เมื่อ 20 ปีก่อน คนที่ถนัดสมองข้างซ้ายคือผู้ได้เปรียบ แต่อีกไม่นานทักษะที่ใช้สมองข้างขวาจะสำคัญมากยิ่งขึ้น คุณจำเป็นต้องมีความคิดสร้างสรรค์และเข้าใจผู้อื่นเพื่อที่จะประสบความสำเร็จ ที่จริงสมองข้างขวาก็ยังสำคัญอยู่ แต่มันไม่เพียงพออีกต่อไป

ทักษะที่สำคัญในอนาคตอีก 10 ปีข้างหน้าได้แก่

-   **การออกแบบ (Design):** เมื่อสินค้าทุกยี่ห้อทำได้ดีเหมือนกัน ดีไซน์คือจุดแตกต่าง

-   **การเล่าเรื่อง (Story):** แค่บอกข้อเท็จจริงไม่พออีกต่อไป ต้องเล่าเรื่องเพื่อดึงดูดคน

-   **การผสมผสานสิ่งที่ไม่น่าจะเกี่ยวกัน (Symphony):** การวิเคราะห์จะลดความสำคัญลง แล้วถูกแทนที่ด้วยการเชื่อมโยงสิ่งต่างๆ แทน

-   **การเข้าใจคนอื่น (Empathy):** ทักษะที่เกี่ยวกับผู้คนย่อมไม่ถูกเครื่องจักรแทนที่

-   **การเล่นสนุก (Play):** อารมณ์ขันจะช่วยคุณทั้งในชีวิตและการทำงาน

-   **ความหมายในชีวิต (Meaning):** เมื่อเรามีทุกอย่างพร้อม เราจะแสวงหาความหมายในชีวิต

## **หนังสือที่อาจจะดีกว่าเล่ม A Whole New Mind**

บิงโกมีหนังสือและบทความดีๆ อีกมากที่คุณอาจสนใจ ดังนี้

-   สิ่งสำคัญจริงๆ ที่จะทำให้คุณประสบความสำเร็จและมีความสุข คือทักษะด้านอารมณ์ หรือ “EQ” … ไม่ใช่ความฉลาดที่วัดได้จากการทำข้อสอบ IQ โดยหนังสือ  [Emotional Intelligence](https://stackedit.io/[https://bingobook.co/book-summary/emotional-intelligence](https://bingobook.co/book-summary/emotional-intelligence))  จะช่วยให้คุณรู้จัก EQ ของตัวเองและประสบความสำเร็จได้เหนือกว่าคน IQ 180 เสียอีก

-   ความสำเร็จของคุณขึ้นอยู่กับ “นิสัยเล็กๆ” ที่เปลี่ยนแค่ 1% ชีวิตจะดีขึ้นถึง 99% หนังสือสุดคลาสสิค  [The 7 Habits of Highly Effective People](https://stackedit.io/[https://bingobook.co/book-summary/the-7-habits-of-highly-effective-people/](https://bingobook.co/book-summary/the-7-habits-of-highly-effective-people/))  จะบอกนิสัยสำคัญทั้ง 7 ที่คนประสบความสำเร็จทุกคนมี

-   กระทั่งบริษัทระดับโลกอย่างกูเกิลเอง ก็บริหารโดยให้ความสำคัญกับคนเป็นหลัก  [How Google Works](https://stackedit.io/[https://bingobook.co/book-summary/how-google-works](https://bingobook.co/book-summary/how-google-works))  เป็นวิธีทำธุรกิจที่อดีต CEO ของกูเกิล เอริค ชมิตต์ เขียนด้วยตัวเอง เพื่อสอนการทำธุรกิจที่เน้นคนเก่งเป็นหลัก

-   ทำไมคุณเก่งแล้วแต่ไม่ก้าวหน้าเสียที? คุณอาจกำลังทำผิดพลาดแบบในหนังสือ  [What Got You Here Won’t Get You There](https://stackedit.io/[https://bingobook.co/book-summary/what-got-you-here-wont-get-you-there](https://bingobook.co/book-summary/what-got-you-here-wont-get-you-there))  ที่คนเก่งจำนวนมากติดกับดับจนรุ่นน้องแซงหน้าไปหมด … แค่คุณปรับนิสัยเพียงนิดเดียวก็จะประสบความสำเร็จกว่าเดิม 10 เท่า

-   หนังสือ  [**“เปลี่ยนคนธรรมดาให้มีหัวผู้นำใน 3 ชั่วโมง”**](https://stackedit.io/[https://bingobook.co/product/%E0%B9%80%E0%B8%9B%E0%B8%A5%E0%B8%B5%E0%B9%88%E0%B8%A2%E0%B8%99%E0%B8%84%E0%B8%99%E0%B8%98%E0%B8%A3%E0%B8%A3%E0%B8%A1%E0%B8%94%E0%B8%B2%E0%B9%83%E0%B8%AB%E0%B9%89%E0%B8%A1%E0%B8%B5%E0%B8%AB%E0%B8%B1-2/](https://bingobook.co/product/%E0%B9%80%E0%B8%9B%E0%B8%A5%E0%B8%B5%E0%B9%88%E0%B8%A2%E0%B8%99%E0%B8%84%E0%B8%99%E0%B8%98%E0%B8%A3%E0%B8%A3%E0%B8%A1%E0%B8%94%E0%B8%B2%E0%B9%83%E0%B8%AB%E0%B9%89%E0%B8%A1%E0%B8%B5%E0%B8%AB%E0%B8%B1-2/))  เป็นหนังสือแปลจากญี่ปุ่นที่ศาสตราจารย์ด้านผู้นำจากมหาวิทยาลัยวาเซดะ ได้รวมหลักความเป็นผู้นำทุกอย่างไว้ … เหมาะกับทุกคน!! ไม่ว่าคุณจะเป็นผู้นำอยู่แล้ว หรือยังไม่เป็นแต่ฝันว่าสักวันจะต้องก้าวหน้าเป็นผู้นำให้ได้

-   การที่คนจะชอบเราหรือไม่นั้นขึ้นกับเวลา 90 วินาทีแรกที่เจอหน้ากัน หนังสือ  [**ทำอะไรใครก็ Like ด้วยเทคนิคมัดใจใน 90 วินาที**](https://stackedit.io/[https://bingobook.co/product/%E0%B8%97%E0%B8%B3%E0%B8%AD%E0%B8%B0%E0%B9%84%E0%B8%A3-%E0%B9%83%E0%B8%84%E0%B8%A3%E0%B8%81%E0%B9%87-like-%E0%B8%94%E0%B9%89%E0%B8%A7%E0%B8%A2%E0%B9%80%E0%B8%97%E0%B8%84%E0%B8%99%E0%B8%B4%E0%B8%84/](https://bingobook.co/product/%E0%B8%97%E0%B8%B3%E0%B8%AD%E0%B8%B0%E0%B9%84%E0%B8%A3-%E0%B9%83%E0%B8%84%E0%B8%A3%E0%B8%81%E0%B9%87-like-%E0%B8%94%E0%B9%89%E0%B8%A7%E0%B8%A2%E0%B9%80%E0%B8%97%E0%B8%84%E0%B8%99%E0%B8%B4%E0%B8%84/))  จะสอนเทคนิคการสร้างความประทับใจอย่างรวดเร็วกับใครก็ตามที่คุณเจอ ด้วยเทคนิค NLP

-   ซากุราดะ จุน นักออกแบบ InfoGraphic มือหนึ่งของญี่ปุ่นจะมาสอนคุณมองสิ่งต่างๆ ด้วยแผนภาพ ซึ่งจะช่วยให้คุณเข้าใจเรื่องยากๆ ได้ใน 1 นาที พบกับหนังสือ  **[“คิดเป็นภาพ”](https://stackedit.io/[https://bingobook.co/product/%E0%B8%84%E0%B8%B4%E0%B8%94%E0%B9%80%E0%B8%9B%E0%B9%87%E0%B8%99%E0%B8%A0%E0%B8%B2%E0%B8%9E/](https://bingobook.co/product/%E0%B8%84%E0%B8%B4%E0%B8%94%E0%B9%80%E0%B8%9B%E0%B9%87%E0%B8%99%E0%B8%A0%E0%B8%B2%E0%B8%9E/))**  ที่เจาะลึกเทคนิคคิดเป็นภาพของเขาอย่างละเอียด พร้อมแบบฝึกหัดที่สอดแทรกเรื่องราวสนุกๆ และบทเรียนธุรกิจจากบริษัทชั้นนำ เพื่อขัดเกลาความคิดของคุณให้เฉียบคม

> Reference : https://bingobook.co/book-summary/a-whole-new-mind/
